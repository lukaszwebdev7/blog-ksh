---
date: '2021-06-25'
category: 'spolka_z_o_o'
title: 'Wygaśnięcie mandatu członka zarządu sp. z o.o.'
excerpt: 'Mandat członka zarządu to prawa i obowiązki, przyznane na podstawie ustawy, bądź umowy, ...'
image: clock.jpg
---

Mandat członka zarządu to prawa i obowiązki, przyznane na podstawie ustawy, bądź umowy, konieczne do wykonywania powierzonej funkcji. Mandat członka zarządu jest więc czymś innym, aniżeli kadencja, na którą członek zarządu został powołany. 

Jeżeli umowa spółki przewiduje, że członków zarządu powołuje się na okres wspólnej kadencji, mandat członka zarządu powołanego przed upływem danej kadencji zarządu wygasa równocześnie z wygaśnięciem mandatów pozostałych członków zarządu, chyba że umowa spółki stanowi inaczej.

Jeżeli umowa spółki nie stanowi inaczej, w przypadku powołania do zarządu na roczną kadencję lub niewskazania w umowie spółki okresu kadencji, mandat członka zarządu wygasa z dniem odbycia zgromadzenia wspólników zatwierdzającego sprawozdanie finansowe za pierwszy pełny rok obrotowy pełnienia funkcji członka zarządu. 

Mandat członka zarządu wygasa również wskutek śmierci, rezygnacji albo odwołania ze składu zarządu. Członek zarządu może być w każdym czasie odwołany uchwałą wspólników. Umowa spółki może jednak zawierać inne postanowienia, w szczególności ograniczać prawo odwołania członka zarządu do ważnych powodów. 

Mandat członka zarządu wygasa również wskutek śmierci, rezygnacji albo odwołania ze składu zarządu.

W przypadku powołania członka zarządu na okres dłuższy niż rok, mandat członka zarządu wygasa z dniem odbycia zgromadzenia wspólników, zatwierdzającego sprawozdanie finansowe za ostatni pełny rok obrotowy pełnienia funkcji członka zarządu, chyba że umowa spółki stanowi inaczej.
