---
date: '2021-06-07'
category: 'spolka_z_o_o'
title: 'Powołanie członków zarządu spółki z ograniczoną odpowiedzialnością. '
excerpt: 'Zarząd spółki z ograniczoną odpowiedzialnością składa się z jednego albo większej liczby członków.'
image: teamwork.jpg
video: ''
---

Zarząd spółki z ograniczoną odpowiedzialnością składa się z jednego albo większej liczby członków. Do zarządu mogą być powołane osoby spośród wspólników lub spoza ich grona.

Członek zarządu jest powoływany i odwoływany uchwałą wspólników, chyba że umowa spółki stanowi inaczej. Uchwała wspólników lub umowa spółki mogą określać, że członek zarządu jest powoływany przez radę nadzorczą po przeprowadzeniu postępowania kwalifikacyjnego. Uprawnienie do powoływania lub odwoływania członków zarządu może zostać powierzone także komisji rewizyjnej. W umowie spółki możliwe jest określenie, że część członków zarządu powoływana jest przez jeden podmiot, a część przez inny podmiot. Część członków zarządu może więc powołać na przykład rada nadzorcza, a część oznaczeni wspólnicy w ramach uprawnienia osobistego, przysługującemu im w ramach uprzywilejowania udziału.

Członkowie zarządu są powoływani na czas określony, bądź na czas nieokreślony (kadencja). Jeżeli jest to czas określony, to może wynosić rok, albo jego wielokrotność. 

Kadencja członków zarządów może biec indywidualnie dla każdego członka zarządu, bądź wspólnie dla wszystkich członków zarządu. Wspólna kadencja członków zarządu powinna być przewidziana w umowie spółki. Jeśli się tak nie stanie będzie biegła odrębnie dla każdego z członków zarządu. 



